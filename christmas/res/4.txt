Steaua sus răsare
Ca o taină mare,
Steaua străluceşte
Şi lumii vesteşte (bis)
Că astăzi Curata.
Prea Nevinovata
Fecioara Maria
Naşte pe Mesia (bis)
Magii cum zăriră
Steaua şi porniră
Mergând după rază
Pe Hristos să-l vază.
Şi dacă porniră
Îndată-l găsiră
La Dânsul intrară
Şi se închinară (bis)
Cu daruri gătite
Lui Hristos menite
Având fiecare
Bucurie mare (bis)
Care bucurie
Şi aici să fie
De la tinereţe
Până la bătrâneţe (bis)